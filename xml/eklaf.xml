<COLLECTION>
<ITEM nro="eklaf43m134l5" y="1889">
<META>
<ID>EKLA, f. 43, m. 13: 4, l. 5/9</ID> &lt; <LOC>Haljala khk.</LOC> - <COL>Leena Lepp-Wiikmann</COL> (<TMP>1889</TMP>)
<ZANR>kiri</ZANR>
</META>
<TEXT>
<L>
Vihulas 25 Septembril 1889.
</L>
<TYHI/>
<L>
Kõrgeauline herra Dr Hurt!
</L>
<TYHI/>
<L>
Teie kirja olen mina kätte saand, ja panin seda vega imeks et see üsna lahtise kuvääri sees minu kätte tuli, nii et igaüks seda enne lugesid kui ta minu kätte sai, ma ei tea kas on see miski juhtumise perast lahti jäänud voi on seda mõned uudisimulised inimesed teinud. Need laulud mis mina saatsin need ei ole mitte nüüdse aja kunstlaulikutest ette toodud, vaid need on juba meie isaisade aegus rahva seas liikunud, ennevanast kui veel rahvas orjapõlves elasivad; selle peale olen mina julge et need laulud juba (kuulu järel) ühe 50 aasta eest rahvasuus on liikunud, aga see üks oli küll uuema aja laul (Lilled teele korjage unustage vaeva). Ja need kaks juttu, esimene on küll üks vanarahva suust kuuldud jutt, aga see teine Vanemuisest ja Ilmarinest see on küll üks nüüdse aja avalikku rahvakogu ettelugemisel kuuldud, mis üks õpetud mees omast peast ette luges ja mina seda tähele pannes oma aru järel üles kirjutasin, kui ta kõlblik ei ole siis võib ta ka maha jääda mis ka minu nõrk sulg ja nõder jõud ei jõudnud täiendada, laulusid on minul veel tagavaraks, kui teie soovite siis mina saadan neid lahkest südamest.
</L>
<TYHI/>
<L>
Teid austades
</L>
<TYHI/>
<L>
L. Lepp-Wiikmann.
</L>
<TYHI/>
</TEXT>
</ITEM>
<ITEM nro="eklaf43m134l9" y="1890">
<META>
<ID>EKLA, f. 43, m. 13: 4, l 9/17</ID> &lt; <LOC>Haljala khk.</LOC> - <COL>Leena Lepp-Wiikmann</COL> (<TMP>1890</TMP>)
<ZANR>kiri</ZANR>
</META>
<TEXT>
<L>
Vihulas 28mal März 90
</L>
<TYHI/>
<L>
Auline herra Dr Hurt!
</L>
<TYHI/>
<L>
Mõni aeg on juba mööda läinud kui mina teile vanavara saatsin, nüid olen mina jälle veidi korjanud ja saadan teile, nüid ei ole küll mitte kohalise rahva oma, vaid kaugemald rahva käest kokku kraamitud.
</L>
<TYHI/>
<L>
Nimeld 13. korda neiu Leena Lepp-Wiikmann Haljala kihelkonnast. 3 juttu, vana usku 7 mõistatust. 8 vana laulu 1 vana rahvamängu 7 postpoogen
</L>
<TYHI/>
<L>
Leena Lepp-Wiikmann
</L>
<TYHI/>
<L>
Soovin väga Jumala head ja rõõmsad pühad teile.
</L>
<TYHI/>
<L>
Austusega teie L.L.-W.
</L>
<TYHI/>
</TEXT>
</ITEM>
<ITEM nro="eklaf43m1933" y="1894">
<META>
<ID>EKLA, f. 43, m. 19: 33</ID> &lt; <LOC>Haljala khk.</LOC> - <COL>Konrad Roost</COL> (<TMP>1894</TMP>)
<ZANR>kiri</ZANR>
</META>
<TEXT>
<L>
Kõrgeste austatud herra!
</L>
<TYHI/>
<L>
Kõigepealt palun ma Teid mind lahkeste vabandada, et ma nii kaua, peaaegu 4 aastat, vanavara korjamises vahet olen pidanud. Ma oleksin häämeelega alati teda kogunud, aga elukutsed võtsivad aja nii ära, et selle pääle mõteldagi ei saanud; päälegi olin ma sageda kohavahetamiste pärast alati võõra rahva hulgas, kus korjamine palju raskem on. Nüüd olen ma uuesti tööle hakanud, ja saadan esimesed terad Teie ühisesse salve.
</L>
<TYHI/>
<L>
Nende laulude kogumise juures on mulle Kustaw Worsmann ja Juhan Weltmann Essust suurt abi annud, mulle lauljaid kätte juhatades, ja ka ise mõnda laulu ülesse kirjutades. Vana rahvausk on kõik Juhan Weltmanni kirjutatud; mina ise ei oleks seda sugugi kätte saanud, sest seda hoiavad vanad inimesed hoopis rohkem kui laulusid. Laulude üleskirjutamises pidasin ma Teie käsust kinni ja panin kõik kirja mis mulle ette üteldi, ehk küll mõnegi laulu juures kahklus tõusis, kas veel vana ehk uus laul on, ja mõningad oma kombevastase sisu pärast kirjandusele au ei tee. Etteütlejad olivad: Jaan Laur, Jaan Worsmann, Hans Worsmann ja Maarja Weltmann, - kõik pääle 60 aastat vanad. Keele poolest püüdsin ma ka Teie käsku täita ja kohalises murdes kirjutada, ehk ma küll kiita ei või, et see mul täieste korda oleks läinud, sest ma olen kohalise keelemurdega veel vähe tuttav, ja kirjanduse keel vahib igalt poolt ridadest välja. Edespidi loodan selles tükis rohkem jõudma. Ühes selle kirjaga on mul au Teile, Teie soovimise pääle, oma päevapilt saata. Pilt on valmistatud 1891. aastal. Elu lugu on lühidalt järgmine: Sündinud 22. juulil 1872. aastal Tudulinnas, Iisaku kihelkonnas. Lapsepõlves vanematega koos elasin Lüganuse ja V.-Maarja kihelkondades. 1889. aastal olin kooliõpetaja Jänedal, Ambla kihelkonnas; 1890-92 säälsamas kihelkonnas Lehtse vallas kooliõpetajaks ja vallakirjutajaks ja 1892. aastast saadik Haljala kihelkonnas Essu vallas kooliõpetajaks. Suvel loodan rohkem koguda võima, ja püüan 4-aastast hooletust nüüd hoolsa tööga maha kustutada.
</L>
<TYHI/>
<L>
Väga aupaklikult
</L>
<TYHI/>
<L>
K. Roost
</L>
<TYHI/>
<L>
Essus 22. aprillil 1894. a.
</L>
<TYHI/>
</TEXT>
</ITEM>
<ITEM nro="eklaf43m2111" y="1893">
<META>
<ID>EKLA, f. 43, m. 21: 11</ID> &lt; <LOC>Riia</LOC> - <COL>Paul Sepp</COL> (<TMP>1893</TMP>)
<ZANR>andmed</ZANR>
</META>
<TEXT>
<L>
N<U>o</U> III on Uulu vallast, Pärnu maal üheainsama lauliku käest Hans Kull korjanud. Kaks paremat laulikut jäid veel kuulamata.
</L>
<TYHI/>
</TEXT>
</ITEM>
<ITEM nro="eklaf43m428" y="1889">
<META>
<ID>EKLA, f. 43, m. 4: 28</ID> &lt; <LOC>Vaivara khk.</LOC> - <COL>Nikolai Heek</COL> (<TMP>1889</TMP>)
<ZANR>kiri</ZANR>
</META>
<TEXT>
<L>
Vaivaras, 17. Januar. 1889.
</L>
<TYHI/>
<L>
Kõrgest austatud Härra Dr. Hurt!
</L>
<TYHI/>
<L>
Mõne aea pärast saadan Teile jällegi mõne vanaaegase laulu. Hea meelega oleksin ennemalt saatnud, aga minu teenistus ei lubanud ja teiseks, ei trehvanud mina niisuguste vana mammadega kokku, kes oleks laulusid mõistnud. Nüüd aga juhtus see õnn mulle osaks, et ma ühega kokku trehvasin, kes mulle mõne laulu ette ütles. Ta ei ole mitte Vaivara kihelkonna inimene, vaid Jõhvi kihelkonnast Voka vallast pärit. Nüüd on Vaivaras elamas. Mulle on teadmata, kas need laulud Teile ehk juba saadetud on või mitte. Kui nad saadetud on, siis on minu saatmine muidu. Siiski ommetegi saadan ma neid Teile, ega see saatmise kulu kes teab kui suur ei ole, sest võib olla ehk mõned laulud ka saatmata juhtuvad olema.
</L>
<TYHI/>
<L>
Alandlikult tervitates N. Heek
</L>
<TYHI/>
</TEXT>
</ITEM>
</COLLECTION>